---
layout: post
title: "Linux Yaz Kampı'nın ardından"
---

<p class="message">
    <em>Bu yazı eski blogdan arşiv amaçlı alınmış olduğu için içerikte tutarsızlıklar olabilir.</em>
</p>

### Giriş

Bu yıl Bolu Abant İzzet Baysal Üniversitesi'nde düzenlenen ve 2 hafta süren [Linux Yaz Kampı](http://kamp.linux.org.tr){:target="_blank"}'nı PHP grubu olarak **Linux'ta PHP ile Özgür Yazılım Geliştirme** başlığı altında geçen hafta tamamladık. İşlerimizin yoğunluğu nedeniyle sadece 1 haftalık bir eğitim verebilme şansımız oldu, ikinci hafta ise Burak Usgurlu [CakePHP](http://www.cakephp.org){:target="_blank"} ile uygulama geliştirme kısmına başladı. Kursun gerçekten faydalı olması ve sadece katılım sonunda verilen kağıt parçasının *önemli olmadığını* düşünerek elimizden geldiğince basit ve net bir anlatım yöntemiyle konuları işledik. Kamp öncesi bildirdiğimiz konu başlıklarının tümüne çok fazla vakit ayıramamış olsakta önemli olan bölümleri iyi bir şekilde aktardığımızı düşünüyorum.

<img src="/public/img/linux-yaz-kampi-2012.jpg" class="left"> Açıkcası giderken kursiyerlerin büyük bir kısmının bir şeyler öğrenmek yerine daha çok eğitim sonunda verilen belgeyi önemsediklerini düşünsemde, kurs başladıktan sonra bunun tamamen yanlış bir tahmin olduğunu gördüm. Kursiyerler beklediğimizden kat kat daha ilgililerdi. Benim açımdan eğitim; arada bir kendi içimizde kararsızlık ve senkron problemi yaşasakta (örneğin diziler/array'ler ile veritabanı hazırlama gibi beyin sulanmaları); başarılı, faydalı, yoğun ve eğlenceli bir şekilde tamamlandı.

Umarım tüm katılımcılar için faydalı bir eğitim olmuştur ve bu kısa sürede en azından bazı şeylerin temelini atabilmişizdir.
<!--more-->
### Kalaylama ve İğneleme

Yine hiç şaşırmadık ve kampın düzenlendiği, kampüsü ve doğası çok güzel olan *sevgili* Abant İzzet Baysal Üniversitesi, eğitmenlerin konaklayacakları yerler, eğitimlerin verildiği sınıflar ve katılımcıların *koğuşları* dışında pek değerli ilgilerini üstümüzden eksik etmediler. Kursa gelen katılımcıların bir kısmının kodaman bir yetkili tarafından gönderilen *ferman* ile başka koğuşlara aktarılması gibi *minik* aksaklıklar da oldu. Aman unutmayalım, üniversitenin sitesinde *AİBÜ'den büyük hizmet* başlığı altında ama **kamp başladıktan 7 gün sonra** duyuru olarak, yine aynı gün *Linux'12 Yaz Kampı AİBÜ'de Devam Ediyor* başlıği ile bir haber yayınlandı. Bir etkinlik ile ilgili duyuruyu o etkinlik başladıktan 7 gün sonra yaparak tarihe geçmişlerdir herhalde. Pek muhterem üniversite hocalarımız kampa katılmak isteyen öğrencilerine seve seve izin vererek eğitimlere katılmalarını sağladılar. En sonunda yazılı, imzalı, mühürlü ve tuğralı izin dilekçesi yazalım diye teklifte bulunduk fakat öğrenci arkadaşlarımız durumu kendileri idare ettiler ve ellerinden geldiği kadar katılım sağladılar. Sadece PHP kursunun bulunduğu giriş katına çay servisini (ücretli olsa da olurdu) eksik etmediler. (Burayı kime ithafen belirtsem bilemedim, üniversite mi yoka Linux Kullanıcıları Derneği organizasyonu mu?) En son bir çay kazanı geldi ama akibeti hakkında kimsenin bir bilgisi yoktu, biz yine ders aralarında yukarı kata çıkıp çayımızı aldık. Bir de kulağımıza biz ayrıldıktan sonra eğitmenlerin kursiyerler ile iyice *kaynaştıkları* fısıltıları geldi, kıskandık.

Kampın ilk haftası Perşembe günü eğitimlere ara verilip *PHP kursu dışındaki* tüm ekibin (eğitmeni ve kursiyeriyle) geziye katılıp, alemlere akması konusu var. 2 hafta gibi kısa bir sürede o kadar konuyu nasıl anlattılar onu da irdelemiyorum. Tatil yerine eğitime gelen ve geziye katılmayıp PHP etütüne katılan kursiyerlerimize teşekkür ederim.

### Açık Çağrı

Eğitim sırasında alıştığımız bir soru olan &quot;Çağırsak bizim üniversiteye de/kuruma da gelir misiniz?&quot; sorusu çok soruldu. Açıkca ve üstüne basarak belirttik. Eğitimler için (etkinliğe/kursa katılım ücretsiz ise) **ücret talep etmiyoruz**, konaklama ve eğer Ankara'ya uzak bir yerdeyse yol masrafları dışında bir talebimiz yok. Tabi tarih ve eğitim süresinin uygun olup olmadığını da dikkate almalıyız. Bu soru anlık bir heves ile sorulduktan sonra unutulmasına ve bir çağrının gelmemesine de alışığız.

### Sadet

Eğitimler sırasında çekilden fotoğrafları [http://galeri.linux.org.tr/Linux-Yaz-Kampi-2012](http://galeri.linux.org.tr/Linux-Yaz-Kampi-2012){:target="_blank"} adresinden gözatıp, kurs sonunda hızlı bir şekilde hazırladığımız `mikro blog` kodlarını Ramazan hocanın web sitesi olan [http://www.rterzi.com](http://www.rterzi.com){:target="_blank"} adresinden indirebilirsiniz. Bunlar dışında derslerde yazdığımız örnek betikleri en kısa sürede düzenleyip paylaşmaya çalışacağız. Bizim çektiğimiz bazı fotoğraflar Engür hocanın web sitesi olan <del>http://engur.uzay.eu/php</del> adresine yüklendi. Diğer fotoğrafları da düzenleyip güncelleme yapacağız.

Katılımcılar için kısaca; web programlamada tarayıcıların güvensiz olduğunu unutmayın, `register_globals` ayarını her zaman kapatın, SQL injection, XSS (Cross Site Scripting), CSRF (Cross Site Request Forgery) nedir öğrenin, [PHP el kitabı](http://www.php.net/manual){:target="_blank"}nı okuyun ve internette araştırın, ezberlemeyin, bu eğitimlerin sizi uzman yapmadığını bilin, en son kodlama yaparken kodu düzgün (girintili/indentation), okunaklı (yazım standartları) ve anlaşılır (değişken/fonksiyon isimleri) bir şekilde yazın.

Bir sonraki eğitim maceramızda görüşmek dileğiyle.

Dip Not: Benim dilim biraz sivridir (iğneleme kısmının uzunluğundan bellidir), sürç-i lisan ettiysek affola.

### Bağlantılar

* Mikro Blog uygulaması - [http://www.rterzi.com/blog/?p=119](http://www.rterzi.com/blog/?p=119){:target="_blank"}
* Linux Yaz Kampı 2012 Fotoğraflar - [http://galeri.linux.org.tr/Linux-Yaz-Kampi-2012](http://galeri.linux.org.tr/Linux-Yaz-Kampi-2012){:target="_blank"}
* Linux Yaz Kampı 2012 - [http://kamp.linux.org.tr/2012](http://kamp.linux.org.tr/2012){:target="_blank"}
* Linux Kullanıcıları Derneği - [http://www.lkd.org.tr](http://www.lkd.org.tr){:target="_blank"}
* Abant İzzet Baysal Üniversitesi - [http://www.ibu.edu.tr](http://www.ibu.edu.tr){:target="_blank"}
* PHP El Kitabı - [http://www.php.net/manual](http://www.php.net/manual){:target="_blank"}
* CakePHP - [http://www.cakephp.org](http://www.cakephp.org){:target="_blank"}
