---
layout: page
title: Hakkımda
---

İnternet ve yazılım dünyası ile 1995 yılında Tübitak Bilgisayar Kulübü'nde tanıştım. BASIC dili ile başlayan yazılım hayatım 1996-1998 yılları arasında ANSI-C ve Perl dilleri ile hazırladığım sunucu taraflı ve web tabanlı yazılımlarla devam etti. 1998 yılının sonunda PHP dilini keşfettim, 2006 yılında Zend Certification sınavını alarak [Zend Certified Engineer](http://www.zend.com/store/education/certification/authenticate.php?ClientCandidateID=ZEND003850&RegistrationID=216356153){:target="_blank"} oldum. 

Farklı firmalarda kısa süre (yaklaşık 2 yıl) Linux sunucu yönetimi görevi yaptım, halen ortağı olduğum firmaya ait sunucular ve hobi projelerim icin sunucuları yönetiyorum.

Geliştirme ve çalışma ortamı olarak OS X işletim sistemini, geliştirme aracı olarak PHPStorm, Sublime Text veya GNU nano kullanmayı tercih ediyorum.

Sektöre ait gelişmeleri TechCrunch, Re/code, Webrazzi, SosyalMedya.co, MacRumors, Cult of Mac gibi bloglardan, yazılım ve ilgimi çeken projelerle ilgili gelişmeleri, Planet PHP, Reddit, High Scalability (Blog), MySQL High Availability (Blog), GitHub gibi sitelerden sıklıkla takip ediyorum.

Türkiye PHP Grubu adına, gönüllü olarak, özellikle Türkiye'de İnternet Konferansı, Akademik Bilişim ve Linux Yaz Kampı gibi etkinliklerde sunumlar vererek, seminer ve kurslarda eğitmenlik yapıyorum.

Kodlama standartları, optimizasyon ve yazılım güvenliği konularında takıntılıyım. Web tabanlı yazılım yerine web servisleri geliştirmeyi tercih ediyorum.

Daha fazla detay için [özgeçmişimi irdeleyebilirsiniz](http://hi.do/cv.html){:target="_blank"}.
